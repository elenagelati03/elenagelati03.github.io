<html>
       <head>

           <title>PARA-KARATE</title>
           
    </head>
          
    <body> 
    <h1 style="color:blue">PARA-KARATE MONDIALI 2018</h1>
         <h2>IL PARA-KARATE DEGLI AZZURRI</h2>
              
    
    <img src="Alice-Maffolini.jpg" width="400px" align="right">
         
         <p>Para-Karate, i Mondiali a Madrid Cavrioli in finale per il bronzo.
        Alice Cavrioli, categoria wheelchair, si classifica al secondo posto della sua pool e conquista la sesta finale per l’Italia: “Sono felice e orgogliosa, il livello era altissimo”. Domenica la sfida con l’ucraina Knarik Airapetian. Quinto posto per Alfonsi e Ventura, undicesima Gatti
      L’Italia non si ferma più ai Campionati Mondiali di Madrid. Ieri, a fine giornata è arrivata anche la sesta finale azzurra: a conquistarla è stata Alice Cavrioli nel para-karate, categoria Wheelchair che domenica si giocherà il bronzo contro l’ucraina Knarik Airapetian. “Sono felicissima perché il livello delle mie avversarie era alto, ora penso a conquistare la medaglia”.   </p>   
        <p>LA GARA – Alice Cavrioli si è presentata sui tatami spagnoli con il kata shotokan “Gojushiho Sho”, molto complesso e spesso utilizzato anche per le finali nelle competizioni per gli atleti normodotati. Il grosso lavoro intrapreso è stato quello di trasportare i particolari passaggi in trasformazioni tecniche per la carrozzina: tutti i passaggi che vengono effettuati con gli arti inferiori devono tramutarsi in spostamenti che vengono fatti con le braccia, in Tutto questo l'atleta deve mantenere lo zanshin ( la concentrazione, la focalizzazione, l'atteggiamento marziale, ndr.) per tutta la durata dell’esecuzione. La sua prestazione ha ottenuto un punteggio che le ha permesso di classificarsi al secondo posto della sua pool e di ottenere direttamente la finalina per il bronzo che disputerà contro la seconda classificata dell’altra pool, l’ucraina appunto.</p>
        
        <DIV> <a href="elena1.html">pagina1</a></DIV>
        
        
        
        
 </body>
    
    
</html>
         